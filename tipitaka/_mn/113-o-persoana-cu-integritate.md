---
name: 113
title: Sappurisa Sutta
english_title: A Person of Integrity
romanian_title: O Persoană cu Integritate
layout: sutta
copyright_url: https://www.accesstoinsight.org/tipitaka/mn/mn.113.than.html
---
### MN 113: Sappurisa Sutta
#### O Persoană cu Integritate

Am auzit că, odată, Cel Binecuvântat stătea în Savatthi, în Jetavana, mănăstirea lui Anathapindika. Acolo el s-a adresat călugărilor: „Călugărilor!”

„Da, doamne,” i-au răspuns călugării.

Cel Binecuvântat a zis, “Călugărilor, vă voi învăța calitatea unei persoane cu integritate și calitatea unei persoane lipsită de integritate. Ascultați, și acordați atenție mare. Voi vorbi.”

„Da, doamne,” i-au răspuns călugării.

Cel Binecuvântat a zis: “Și care e însușirea unei persoane lipsită de integritate?”

“Există cazul unei persoane lipsită de integritate și-a luat drumul înainte dintr-o familie de rang înalt. Remarcă, «Mi-am luat drumul înainte dintr-o familie de rang înalt, dar ceilalți călugări nu și-au luat drumul înainte dintr-o familie de rang înalt.» Se exaltează pentru că are o familie de rang înalt și îi desconsideră pe ceilalți. Aceasta e însușirea unei persoane lipsită de integritate.”

“Dar o persoană cu integritate remarcă, «Nu prin intermediul unei familii de rang înalt însușirea lăcomiei își găsește sfârșitul; nu prin intermediul unei familii de rang înalt însușirea lăcomiei își găsește sfârșitul… însușirea deziluziei își găsește sfârșitul. Deși insul nu și-a luat drumul înainte dintr-o familie de rang înalt, dar – practicând Dhamma în concordanță cu Dhamma, practicând măiestruos – e unul care aderă la Dhamma, e să fie onorat pentru asta, lăudat pentru asta.» Așadar, dând prioritate doar practicii, nici nu se exaltează pentru că are o familie de rang înalt, nici nu-i disprețuiește pe ceilalți. Aceasta e însușirea unei persoane cu integritate.”

“Mai mult, o persoană lipsită de integritate și-a luat drumul înainte dintr-o familie măreață… o familie cu avere măreață… o familie cu avere vastă. Remarcă, «Mi-am luat drumul înainte dintr-o familie cu avere extinsă, dar ceilalți călugări nu și-au luat drumul înainte dintr-o familie cu avere extinsă.» Se exaltează pentru că are o familie cu avere extinsă și îi desconsideră pe ceilalți. Aceasta e însușirea unei persoane lipsită de integritate.”

“Dar o persoană cu integritate remarcă, «Nu prin intermediul unei familii cu avere vastă însușirea lăcomiei își găsește sfârșitul; nu prin intermediul unei familii cu avere vastă însușirea aversiunii… însușirea deziluziei își găsește sfârșitul. Deși insul nu și-a luat drumul înainte dintr-o familie cu avere vastă, dacă – practicând Dhamma în concordanță cu Dhamma, practicând măiestruos –  e unul care aderă la Dhamma, e să fie onorat pentru acel lucru,  e să fie lăudat pentru acel lucru.» Așadar, dând prioritate doar practicii, nici nu se exaltează pentru că are o familie cu avere vastă, nici nu-i disprețuiește pe ceilalți. Aceasta e însușirea unei persoane cu integritate.”

“Mai mult, o persoană lipsită de integritate e bine cunoscută și bine văzută. Remarcă, «sunt bine cunoscut și bine văzut, dar ceilalți călugări de-abia dacă sunt cunoscuți și de-abia dacă au vreo influență.» Se exaltează pentru că e bine cunoscut și bine văzut și îi desconsideră pe ceilalți. Aceasta e însușirea unei persoane lipsită de integritate.”

“Dar o persoană cu integritate remarcă, «Nu prin intermediul faptului că sunt bine cunoscut și bine văzut însușirea lăcomiei își găsește sfârșitul; nu prin intermediul faptului că sunt bine cunoscut și bine văzut însușirea aversiunii… însușirea deziluziei își găsește sfârșitul. Deși insul nu e bine cunoscut și bine văzut, dacă – practicând Dhamma în concordanță cu Dhamma, practicând măiestruos –  e unul care aderă la Dhamma, e să fie onorat pentru acel lucru,  e să fie lăudat pentru acel lucru.» Așadar, dând prioritate doar practicii, nici nu se exaltează pentru că e bine cunoscut și bine văzut, nici nu-i disprețuiește pe ceilalți. Aceasta e însușirea unei persoane cu integritate.”

“Mai mult, o persoană lipsită de integritate e una care obține material pentru robă, mâncare de pomană, găzduire și necesități medicale pentru cei bolnavi. Remarcă, «Sunt unul dintre cei care obțin material pentru robă, mâncare de pomană, găzduire și necesități medicale pentru cei bolnavi, dar ceilalți călugări nu sunt dintre cei care să obțină material pentru robă, mâncare de pomană, găzduire și necesități medicale pentru cei bolnavi.» Se exaltează pentru că e unul dintre cei care obțin material pentru robă, mâncare de pomană, găzduire și necesități medicale pentru cei bolnavi și îi disprețuiește pe ceilalți. Aceasta e însușirea unei persoane lipsită de integritate.”

“Dar o persoană cu integritate remarcă, «Nu prin intermediul a ceea ce e dobândit însușirea lăcomiei își găsește sfârșitul; nu prin intermediul a ceea ce e dobândit însușirea aversiunii… însușirea deziluziei își găsește sfârșitul. Deși insul nu e unul dintre cei care obțin material pentru robă, mâncare de pomană, găzduire și necesități medicale pentru cei bolnavi, dacă – practicând Dhamma în concordanță cu Dhamma, practicând măiestruos –  e unul care aderă la Dhamma, e să fie onorat pentru acel lucru, e să fie lăudat pentru acel lucru.» Așadar, dând prioritate doar practicii, nici nu se exaltează pentru ceea ce a obținut, nici nu-i disprețuiește pe ceilalți. Aceasta e însușirea unei persoane cu integritate.”

“Mai mult, o persoană lipsită de integritate e știutoare… o maestră în Vinaya… o oratoare a Dhammei. Remarcă, «Sunt știutor… un maestru în Vinaya… un orator al Dhammei, dar ceilalți călugări nu sunt oratori ai Dhammei.» Se exaltează pentru că e un orator al Dhammei și îi disprețuiește pe ceilalți. Aceasta e însușirea unei persoane lipsită de integritate.”

“Dar o persoană cu integritate remarcă, «Nu prin intermediul a ceea ce e dobândit însușirea lăcomiei își găsește sfârșitul; nu prin intermediul a ceea ce e dobândit însușirea aversiunii… însușirea deziluziei își găsește sfârșitul. Deși insul nu e unul dintre cei care obțin material pentru robă, mâncare de pomană, găzduire și necesități medicale pentru cei bolnavi, dacă – practicând Dhamma în concordanță cu Dhamma, practicând măiestruos –  e unul care aderă la Dhamma, e să fie onorat pentru acel lucru, e să fie lăudat pentru acel lucru.» Așadar, dând prioritate doar practicii, nici nu se exaltează pentru ceea ce a obținut, nici nu-i disprețuiește pe ceilalți. Aceasta e însușirea unei persoane cu integritate.”

“Mai mult, o persoană lipsită de integritate e una care sălășluiește în sălbăticie. Remarcă, «Sunt unul care sălășluiește în sălbăticie, dar ceilalți călugări nu sunt unii care sălășluiesc în sălbăticie.» Se exaltează pentru că e unul care sălășluiește în sălbăticie și îi disprețuiește pe ceilalți. Aceasta e însușirea unei persoane lipsită de integritate.”

“Dar o persoană cu integritate remarcă, «Nu prin intermediul faptului că sunt unul care sălășluiește în sălbăticie însușirea lăcomiei își găsește sfârșitul; nu prin intermediul faptului că sunt unul care sălășluiește în sălbăticie însușirea aversiunii… însușirea deziluziei își găsește sfârșitul. Deși insul nu e unul care sălășluiește în sălbăticie, dacă – practicând Dhamma în concordanță cu Dhamma, practicând măiestruos –  e unul care aderă la Dhamma, e să fie onorat pentru acel lucru, e să fie lăudat pentru acel lucru.» Așadar, dând prioritate doar practicii, nici nu se exaltează pentru ceea ce a obținut, nici nu-i disprețuiește pe ceilalți. Aceasta e însușirea unei persoane cu integritate.”

“Mai mult, o persoană lipsită de integritate e una care poartă robe din cârpe aruncate… unul care merge după pomană… unul care sălășluiește la rădăcina unui copac… unul care sălășluiește în cimitir… unul care trăiește în câmp deschis… unul care nu stă culcat… unul care e mulțumit cu orice încăpere îi este alocată… unul care mănâncă o singură masă pe zi. Remarcă, «Sunt unul care mânâncă o singură masă pe zi, dar ceilalți călugări nu mănâncă o singură masă pe zi.» Se exaltează pentru că e unul care mănâncă o singură masă pe zi și îi disprețuiește pe ceilalți. Aceasta e însușirea unei persoane lipsită de integritate.”

“Dar o persoană cu integritate remarcă, «Nu prin intermediul faptului că sunt unul care mănâncă o singură masă pe zi însușirea lăcomiei își găsește sfârșitul; nu prin intermediul faptului că sunt unul care mănâncă o singură masă pe zi însușirea aversiunii… însușirea deziluziei își găsește sfârșitul. Deși insul nu e unul care mănâncă o singură masă pe zi, dacă – practicând Dhamma în concordanță cu Dhamma, practicând măiestruos –  e unul care aderă la Dhamma, e să fie onorat pentru acel lucru, e să fie lăudat pentru acel lucru.» Așadar, dând prioritate doar practicii, nici nu se exaltează pentru că mănâncă o singură masă pe zi, nici nu-i disprețuiește pe ceilalți. Aceasta e însușirea unei persoane cu integritate.”

“Mai mult, o persoană lipsită de integritate – retrasă din senzualitate, retrasă din trăsături neiscusite, intră și rămâne în prima jhāna: extaz și plăcere născute din retragere, însoțite de gând direcționat și evaluare. Remarcă, «Am cuprins realizarea primei jhāna, dar ceilalți călugări nu au cuprins realizarea primei jhāna.» Se exaltează pentru realizarea primei jhāna și îi disprețuiește pe ceilalți. Aceasta e însușirea unei persoane lipsită de integritate.”

“Dar o persoană cu integritate remarcă, «Cel Binecuvântat a vorbit de non-fasonare chiar și cu privire la realizarea primei jhāna, pentru că – prin orice mijloc ar tălmăci-o – devine altfel decât aceea.» Așadar, dând prioritate non-fasonării, nici nu se exaltează pentru că a realizat prima jhāna, nici nu-i disprețuiește pe ceilalți. Aceasta e însușirea unei persoane cu integritate.”

“Mai mult, o persoană lipsită de integritate… intră și rămâne în cea de-a doua jhāna… a treia jhāna… a patra jhāna… dimensiunea infinitudinii spațiului… dimensiunea infinitudinii conștiinței… dimensiunea nimiciniciei… dimensiunea nici a percepției, nici a non-percepției. Remarcă, «Am cuprins realizarea dimensiunii nici a percepției, nici a non-percepției, dar ceilalți călugări nu au curpins realizarea dimensiunii nici a percepției, nici a non-percepției.» Se exaltează pentru realizarea dimensiunii nici a percepției, nici a non-percepției și îi disprețuiește pe ceilalți. Aceasta e însușirea unei persoane lipsite de integritate.”


“Dar o persoană cu integritate remarcă, «Cel Binecuvântat a vorbit de non-fasonare chiar și cu privire la realizarea dimensiunii nici a percepției, nici a non-percepției, pentru că – prin orice mijloc ar tălmăci-o – devine altfel decât aceea.» Așadar, dând prioritate non-fasonării, nici nu se exaltează pentru că a realizat dimensiunea nici a percepției, nici a non-percepției, nici nu-i disprețuiește pe ceilalți. Aceasta e însușirea unei persoane cu integritate.”

“O persoană cu integritate, prin transcendența completă a dimensiunii nici a percepției, nici a non-percepției, intră și rămâne în contenirea percepției și simțământului. Când vede cu discernământ, efluențele îi sunt sfârșite. Acesta e un călugăr care nu tălmăcește nimic, nu tălmăcește nicăieri, nu tălmăcește în nici un fel.”

Acestea sunt cele spuse de Cel Binecuvântat. Bucuroși, călugării s-au încântat în cuvintele Celui Binecuvântat.
