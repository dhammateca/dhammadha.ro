---
name: 2.4
title: Maha-mangala Sutta
english_title: Protection
romanian_title: Sutra protecției
layout: sutta
copyright_url: https://www.accesstoinsight.org/tipitaka/kn/snp/snp.2.04.than.html
---
### SN 2.4: Maha-mangala Sutta
#### Sutra protecției

Am auzit că odată Cel Binecuvântat stătea în Savatthi în Jetavana, mănăstirea lui Anathapindika. Atunci o anume deva, în extrema îndepărtată a nopții, cu strălucirea ei extremă iluminând totalitatea Desișului lui Jeta, s-a apropiat de Cel Binecuvântat, i s-a așezat într-o parte. Cum stătea într-o parte, i s-a adresat cu un vers.

Multe deva și ființe omenești\\
cugetă la protecție,\\
dorindu-și bunăstare.\\
Spune, atunci, protecția cea mai mare.

[Buddha:]

Neîntovărășirea cu nesăbuiții,\\
întovărășirea cu cei înțelepți,\\
aducând omagiu celor vrednici de omagiu:\\
aceasta e protecția cea mai mare.

A trăi într-un tărâm civilizat,\\
acumulând merite,\\
îndreptându-se pe sine:\\
aceasta e protecția cea mai mare.

Vaste cunoștințe, pricepere,\\
disciplină măiestruoasă,\\
vorbe bine spuse:\\
aceasta e protecția cea mai mare.

Susținere pentru părinții săi,\\
sprijin pentru nevastă și copii,\\
consecvență în munca sa:\\
aceasta e protecția cea mai mare.

Oferind, trăind în cinste,\\
sprijin pentru rudele sale,\\
fapte care sunt de neblamat:\\
aceasta e protecția cea mai mare.

Evitare, abținere de la rău;\\
înfrânare de la substanțe intoxicante,\\
fiind băgător de seamă cu însușirile mentale:\\
aceasta e protecția cea mai mare.

Respect, smerenie,\\
contentație, recunoștință,\\
ascultarea Dhamma la momentele potrivite:\\
aceasta e protecția cea mai mare.

Răbdare, conformare,\\
vederea contemplatorilor,\\
discutând Dhamma la momentele potrivite:\\
aceasta e protecția cea mai mare.

Austeritate, celibat,\\
vederea Adevărurilor Nobile,\\
îndeplinirea Dezlegării:\\
aceasta e protecția cea mai mare.

O minte care, când e atinsă\\
de treburile lumești,\\
e nezdruncinată, fără supărăre, neprăfuită, în tihnă:\\
aceasta e protecția cea mai mare.

Pretutindeni neînvinși\\
când acționează în acest fel,\\
oamenii merg pretutindeni în bunăstare:\\
aceasta e protecția lor cea mai mare.

Sutra protecției s-a sfârșit.
