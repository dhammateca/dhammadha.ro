---
name: 1.8
title: Karaniya Metta Sutta
english_title: Good Will
romanian_title: Sutra bunăvoinței
layout: sutta
copyright_url: https://www.accesstoinsight.org/tipitaka/kn/snp/snp.1.08.than.html
---
### SN 1.8: Karaniya Metta Sutta
#### Sutra bunăvoinței

Asta trebuie îndeplinit de către cel care e priceput în țeluri\\
care vrea să pătrundă în starea de calm:\\
să fie abil, drept și franc,\\
ușor de instruit, gentil și lipsit de trufie,

împăcat și ușor de susținut,\\
cu puține obligații, trăind ușor,\\
cu facultăți liniștite, măiestruos,\\
modest și fără lăcomie pentru susținători.\\
Să nu faci cel mai mărunt lucru\\
pe care cei înțelepți apoi să-l cenzureze.\\
Gândește: fericire, în tihnă,\\
fie ca tuturor ființelor să le fie inima fericită.\\
Oricare ființe ar fi,\\
slabe sau puternice, fără excepție,\\
lungi, mari,\\
mijlocii, scurte,\\
subtile, evidente,\\
văzute și nevăzute,\\
apropiate și depărtate,\\
născute și căutând naștere:\\
fie ca tuturor ființelor să le fie fericită inima.

Fie ca niciunul să nu-l amăgească pe altul\\
sau să disprețuiască pe cineva oriunde\\
sau prin enervare sau iritare\\
să-și dorească ca altul să sufere.\\
Cum o mamă și-ar risca viața\\
să-și protejeze copilul, singurul ei copil,\\
la fel insul să-și cultive o inimă nemărginită\\
cu privire la toate ființele.

Cu bunăvoință pentru întreg cosmosul,\\
cultivă o inimă nelimitată:\\
deasupra, dedesubt și de jur-împrejur,\\
neblocată, fără malițiozitate sau ură.\\
Fie că stă, umblă, șede sau stă întins,\\
cât timp insul e alert,\\
să fie hotărât asupra acestei lucidități.\\
Aceasta se cheamă sălășluire sublimă aici și acum.

Nefiind preocupat de perspective,\\
dar virtuos și desăvârșit în viziune,\\
având subjugată dorința pentru plăceri senzuale,\\
insul niciodată\\
nu se va mai așeza în pântec.
